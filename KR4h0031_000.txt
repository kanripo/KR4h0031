# -*- mode: mandoku-view; -*-
#+TITLE: 二程文集
#+DATE: 2015-08-25 00:32:39.971032
#+PROPERTY: ID KR4h0031
#+PROPERTY: BASEEDITION WYG    
#+PROPERTY: JUAN 提要
<pb:KR4h0031_WYG_000-1a>¶
欽定四庫全書　　　　　集部八¶
　二程文集　　　　　　　總集類¶
　　提要¶
　　　　(臣/)等謹案二程文集十三巻附錄二巻宋明¶
　　　　道程子伊川程子合集也陳振孫書錄解題¶
　　　　載明道集四巻遺文一巻伊川集一本二十¶
　　　　巻一本九巻又河南程氏文集十二巻二程¶
　　　　共為一集為建寧所刻本是宋世所傳已㕘¶
<pb:KR4h0031_WYG_000-1b>¶
　　　　錯不同此本出自胡安國家劉珙張栻嘗刻¶
　　　　之長沙安國於原文頗有改削如定性書明¶
　　　　道行述上富公謝帥書中刪落至數十字又¶
　　　　辭官表顛倒次第易傳序改沿為泝祭文改¶
　　　　姪為猶子珙等所刻一以安國為主朱子深¶
　　　　以為不可嘗以書抵珙及栻盛氣詬争辨之¶
　　　　甚力具載晦菴集中然二人迄不盡用其説¶
　　　　葢南宋之初學者猶各尊其所聞不似淳祐¶
<pb:KR4h0031_WYG_000-2a>¶
　　　　以後門户已成羽翼已衆於朱子之言一字¶
　　　　不敢異同也元至治間臨川譚善心重為校¶
　　　　刋始與蜀人虞槃商確考訂悉從朱子所改¶
　　　　其定性書富謝二書所刪字亦求得别本補¶
　　　　足又搜輯程子遺文十六篇遺事十一條並¶
　　　　朱子論胡本錯誤諸書别為二巻附之於後¶
　　　　惟伊川詩僅有三章河南府志載其陸渾樂¶
　　　　遊詩云東郊漸㣲緑驅馬欣獨往舟縈野渡¶
<pb:KR4h0031_WYG_000-2b>¶
　　　　時水樂春山響身閒愛物外趣逸諧心賞歸¶
　　　　路逐樵歌落日寒山上集中無之善心等亦¶
　　　　未及収地志率多假借名人以誇勝蹟其殆¶
　　　　好事者所依託又出於善心之後歟乾隆四¶
　　　　十六年閏五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
